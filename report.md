# Miniprojektiraportti
##### Mio Argillander, Matleena Kankaanpää, Sofia Kettunen, Maija Laine, Joona Pietarinen


Ensimmäisessä sprintissä yksi ongelma oli, että kaikille ei riittänyt tarpeeksi tehtävää. Ryhmä myös nojasi liikaa yhteen jäseneen johtajana sen sijaan, että kaikki olisivat olleet aktiivisia. Lisäksi backlogista puuttui “ei aloitettu”-tila taskeille, mikä aiheutti hämmennystä sen suhteen, mitä oli jo aloitettu ja mitä ei.

Toisessa sprintissä paransimme projektinhallintaa nimeämällä vastuuhenkilöitä ja selkeyttämällä työnjakoa, mikä lisäsi läpinäkyvyyttä ja tiimityöskentelyä. Silti testauksen epäluotettavuus CI-putkessa ja laajat user-storyt, kuten BibTeX:iin liittyvät storyt, olivat ongelmallisia. Testien epävarmuus hidasti integraatiota, ja monimutkaiset user-storyt vaativat jakamista pienempiin osiin, mikä olisi helpottanut seurantaa ja parantanut aikataulujen pitävyyttä.

Kolmannessa sprintissä suurin osa user-storyista saatiin valmiiksi, mutta testikattavuus laski hetkellisesti alle sovitun rajan. Haasteet, kuten vahingoittunut tietokone ja aikarajoitteet, hidastivat hieman projektin etenemistä. Pariohjelmointi toimi hyvin virheiden korjaamisessa ja kuormituksen jakamisessa. Opimme kysymään tarkempia kysymyksiä asiakastapaamisessa, mikä paransi projektin läpinäkyvyyttä ja vähensi tulkinnanvaraisuutta.

Projekti sujui enimmäkseen melko hyvin. Kaikki olivat sitoutuneita projektiin ja saivat hommansa hoidettua hyvin ja ajallaan. Saimme asiakkaalta hyvää palautetta ja täydet pisteet useasta sprintistä. Olimme tyytyväisiä projektin lopputulokseen.

Ryhmän jäsenten välinen kommunikaatio olisi voinut onnistua paremmin. Olisimme voineet työskennellä useammin yhdessä (sekä etänä että kasvotusten).

Käytännönkokemus opetti meitä ymmärtämään ja todella näkemään Scrumin tuomia hyötyjä ohjelmistokehitykseen. Opimme Scrumiin liittyviä käytännönasioita, kuten miten määritellä järkevä definition of done, kuinka pitää kirjaa tehdyistä ja tekeillä olevista taskeistä, sekä opimme myös ryhmässä työskentelyyn liittyviä taitoja. Opimme myös jonkin verran JavaScriptiä.

Ainoa mielestämme turhalta tuntunut aspekti oli tarkka työtuntikirjanpito. Pidämme näin tarkkaa tuntiseurantaa jokseenkin turhana ja epäolennaisena asiana ohjelmistotuotannossa. Kurssin kontekstissa tämä kuitenkin on ymmärrettävää.

Scrum masterin rooli jäi ehkä hieman epäselväksi, mutta toisaalta eipä sellaiselle ollut oikein tarvettakaan. Kurssin kontekstissa voidaan toki pitää sitä ihan positiivisena seikkana, ettei product owner ollut asiakastapaamisten ulkopuolella jatkuvasti häiritsemässä tiimiä uusilla ominaisuusehdotuksilla. Toisaalta tällainen olisi toteutettavissa.
